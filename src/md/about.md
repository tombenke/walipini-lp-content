A klímaváltozás hatásainak kiküszöbölésére, a szélsőséges időjárási körülmények között,
egyre növekvő számú, mesterséges termesztőberendezés létesítése válik szükségessé világszerte.

A növényházakban, a jelenlegi irányítási rendszerekkel, jól szabályozható a hőmérséklet,
a páratartalom, az öntözés, azonban nagyon drágák a professzionális megoldások egy kisebb,
önellátó családi gazdaság számára.

Célunk egy olyan speciális, kis költséggel megépíthető termesztő berendezés kifejlesztése,
ami környezettudatos, alacsony energia felhasználású,
emellett, olcsó, bárki által összeköthető, "dobozos" irányítási rendszerrel vezérelhető,
így, az alacsony költségszint miatt, mindenki számára elérhető lesz a technológia.

Egy háztáji gazdaságban az üvegház mellett egyéb tevékenységek irányítása is igényelhet
számítógépes felügyeletet (állattartás, biztonságtechnika, stb.).
Az általunk fejlesztendő rendszer ezeket az igényeket is ki kívánja szolgálni.
Az általunk kínált megoldások alapja ezért egy univerzális, organikusan bővíthető,
alacsony költségű irányító-rendszer.

Feladatunk egy házikerti szinten megfizethető,
a termesztés költségeit csökkenteni képes irányító rendszer fejlesztése,
elsődlegesen egy új, energiatakarékos, innovatív walipini technológiához.

Közösségi feladatunknak tekintjük, hogy az informatikai rendszer által gyűjtött adatok
és a növénytermesztési tapasztalatok megosztásával sokak számára megismerhetővé tegyük
a termesztési folyamatot a magvetéstől az értékesítésig.

